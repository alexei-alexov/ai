Разом із загальними питаннями, пов'язаними з дослідженням предмету і методів інформатики, її філософського і наукового статусу, на перший план висувається завдання обґрунтування деяких центральних ідей і принципів, зорієнтованих на вирішення кардинальних природничо-наукових, технічних і соціальних проблем.
Однією з таких проблем є проблема штучного інтелекту.
Мета таких робіт з проблем штучного інтелекту полягає у створенні машин, що виконують такі дії, для яких традиційно був потрібний інтелект людини.
Необхідність створення штучного інтелекту викликана, насамперед, недостатньою досконалістю людського мислення - обмежений обсяг пам'яті, повільне навчання, тяжкий процес пригадування і вибірки, неминучі спотворення тощо.
Крім того, виявлено багато видів біологічних меж інтелектуальних здібностей людини, починаючи від певного числа елементів у мозку до невеликої тривалості життя і безпосереднього інформаційного сприйняття.
А для сучасних ЕОМ таких обмежень немає.
З'ясування питання про можливість машинної імітації людського інтелекту дасть змогу нам оцінити можливість тих чи інших напрямків розвитку "інтелектуальних систем".
Але і поза цим практичним аспектом, вирішення питання про можливість створення машинного еквівалента людського "розуму" мало б важливе значення для розуміння природи людського мислення та свідомості, розуміння природи психічного в цілому.
ШІ можна визначити як галузь комп'ютерної науки, що займається автоматизацією розумної поведінки.
Але це визначення має суттєвий недолік, оскільки саме поняття інтелекту не зовсім зрозуміле і чітко не визначене.
Тому, проблема ШІ зводиться до проблеми визначення інтелекту взагалі.
Дати єдине визначення інтелекту - досить складне завдання.
Тому обмежимося тим, що подамо ряд відомих визначень і висловів про інтелект, які дозволять уявити собі "обсяг" цього незвичайного поняття.
Інтелект також розглядають крізь призму співвідношення різних форм мислення.
У загальному випадку мислення не зводиться до оперування символами, а допускає також оперування образами об'єктів і дій.
Інтелект також співвідноситься з можливістю адаптації до середовища.
Фахівці з інформатики під інтелектом розуміють "здатність суб'єкта використовувати накопичувану ним інформацію деяким корисним чином".
Також стверджується, що інтелект - це здатність будь-якого організму (чи пристрою) досягати успіху у процесі пошуку однієї з можливих цілей у великій кількості середовищ.
Серед характеристик інтелекту на перший план виходять механізми ухвалення рішень і прогнози.
Представники нейроінформатики часто висловлюють думку про те, що інтелект- це системна властивість нейронів мозку, що не виводиться з властивостей одного нейрона.
Як ми вже зазначали, штучний інтелект - це галузь комп'ютерної науки, що досліджує автоматизацією розумної поведінки.
Проте, це визначення не дає однозначної характеристики цієї галузі науки.
Воно лише ставить нові питання і парадокси в галузі, однією з головних задач якої є пошук самовизначення.
Проте, пошук точного визначення ШІ повністю пояснюється тим, що це ще дуже молода наука, і її структура, коло питань і методики ще не повністю визначено.
У зв'язку зі специфікою проблеми і цілей, ШІ не має чіткого визначення.
Існує багато різних визначень галузі інформатики, що має назву ШІ.
Воно може розглядатися як наука, набір технологій, реалізована модель розуму (ціль), розділ інформатики, що займається вивчення принципів роботи мозку тощо.
Якщо вважати, що всі ці визначення належать до деяких систем, що володіють ШІ, можна звернути увагу на те, що всі вони пов'язують ШІ з вміннями роздумувати і діяти (приймати рішення) на основі цих роздумів.
Отже, штучний інтелект - це галузь інформатики, що займається створенням програмних засобів, які імітують інтелектуальні здібності людини.
Це моделювання роботи мозку людини (нейрокомп'ютери), розробка програм що виконують притаманні людині дії (розпізнавання образів, розв'язання певних логічних задач, гра в шахи тощо).
Але, з більшості визначень залишається незрозумілим як все-таки змусити машину ставити перед собою конкретні цілі, роздумувати і діяти подібно людині, або й краще.